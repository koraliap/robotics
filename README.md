# robotics
Answering Device for Student 

Οι εκπαιδευτικοί μιας τάξης δεν έχουν τη δυνατότητα να δουν/ακούσουν τις απαντήσεις όλων των μαθητών σε μια ερώτηση. Αυτό συχνά δημιουργεί εσφαλμένες εντυπώσεις στους εκπαιδευτικούς, ενώ αφήνει και αμφιβολίες στους μαθητές. Μέσω της Answering Device for Students (ADS), κάθε μαθητής θα έχει μπροστά του μια κατασκευή Arduino η οποία θα περιλαμβάνει 4 κουμπιά και μία οθόνη. Σε κάθε ερώτηση του εκπαιδευτικού (η οποία μπορεί να είναι άσκηση από το βιβλίο, ερώτηση κατανόησης ή ακόμα και απλή ερώτηση ψηφοφορίας) οι μαθητές θα πατάνε το αντίστοιχο κουμπί του ADS και η απάντησή τους θα καταγράφεται στην οθόνη (π.χ. A, B, C, ή D), ενώ θα ακούγεται και ένας ήχος από ένα ηχειάκι. Οι οθόνες θα είναι στραμμένες προς τον εκπαιδευτικό και έτσι ο εκπαιδευτικός με μια ματιά θα έχει συνολική εικόνα των απαντήσεων της τάξης. Μελλοντική επέκταση: οι απαντήσεις των μαθητών θα στέλνονται με wi-fi σε κεντρικό Η/Υ για επεξεργασία και συνοπτική επισκόπηση.

. 

Το έργο θα υλοποιηθεί σε 5 φάσεις:
1. Γνωριμία με το υλικό (οι μαθητές έχουν βασικές γνώσεις προγραμματισμού σε Scratch)
2. Σχεδιασμός (οι μαθητές θα πρέπει να διαχωρίσουν δεδομένα εισόδου- εξόδου και επεξεργασίας). Επίσης, θα σχεδιαστεί το ADS (σύνδεση, κυκλώματα, κλπ) σε Η/Υ
3. Υλοποίηση : Οι μαθητές σταδιακά θα 'χτίζουν' την κατασκευή βήμα- βήμα και θα προγραμματίζουν το Arduino με Scratch4Arduino
4. Έλεγχος : Οι μαθητές θα ελέγχουν την κατασκευή και θα προχωρούν σε διορθώσεις στο βήμα 3.
5. Τελικός Έλεγχος-Παράδοση- Τεκμηρίωση: Οι μαθητές θα ελέγξουν το σύστημα σε πραγματικές συνθήκες, θα το παρουσιάσουν στο σχολείο τους και θα το τεκμηριώσουν.

Οι 20 μαθητές της τάξης θα μοιραστούν σε 5 ομάδες των 4 ατόμων.  Θα χρειαστούν 5 arduino kits με κουμπιά, buzzers και led οθόνες.
